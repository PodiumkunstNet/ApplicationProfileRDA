# RDA-Toepassingsprofiel Podiumkunst

*Werk in uitvoering / Concept 1 / [Podiumkunst.net](https://podiumkunst.net/) / 2024-01-18* 

## Inleiding
RDA, [Resource Description and Access](http://www.rdaregistry.info), is een krachtige en rijke metadatastandaard. RDA biedt veel keuzemogelijkheden bij toepassing van de standaard. Om met RDA te kunnen werken is het nodig dat die keuzes al zo veel mogelijk gemaakt zijn. Zo'n invulling van een standaard is een **toepassingsprofiel**. 

Dit toepassingsprofiel richt zich op het vergemakkelijken en verbeteren van de **uitwisseling** en het **delen** van metadata, specifiek in het domein van de podiumkunsten. In lijn met de principes van Netwerk Digitaal Erfgoed ([NDE](https://netwerkdigitaalerfgoed.nl)) wordt het fundament daartoe gevormd door **linked data**-principes. Daarbinnen is gekozen voor de **RDA** metadatastandaard als de basis voor de data-modellering en beschrijving.

Door in een domein als dat van de podiumkunsten met een gedeeld toepassingsprofiel te werken, wordt gerealiseerd dat beschrijvingen van verschillende organisaties op elkaar aansluiten en gedeeld kunnen worden. Er kan zo eenvoudiger gekomen worden tot één gedeelde, organisatie-overstijgende, linked data 'graaf'. Hier profiteert uiteindelijk vooral de gebruiker van de data van, zoals een onderzoeker, een geïnteresseerde leek of de bouwer van een app. 

Dit RDA-toepassingsprofiel voor de podiumkunsten is een initiatief van [Podiumkunst.net](https://podiumkunst.net/). Het is werk-in-uitvoering, een levend document. Het toepassingsprofiel doet in deze vorm *geen uitspraken* over de te kiezen terminologiebronnen voor waardenlijsten of thesauri. Een advies over gezamenlijk te hanteren terminologiebronnen is in voorbereiding.

Aan dit profiel hebben meegewerkt: *Sylvia Alting van Geusau ([Amsterdamse Hogeschool voor de Kunsten](https://ahk.nl/)), Eric van Balkum ([Muziekschatten](https://www.muziekschatten.nl/)), Remco de Boer([ArchiXL](https://archixl.nl))
Thomas op de Could ([Muziekweb](https://muziekweb.nl/)), Mirmjam Verloop ([Podiumkunst.net](https://podiumkunst.net/)), René Voorburg ([Podiumkunst.net](https://podiumkunst.net/)), Meta van de Waal-Gentenaar ([KB | Nationale Bibliotheek](https://kb.nl/)) en Lian Wintermans.*


## Gehanteerde principes
Een toepassingprofiel biedt een weloverwogen inperking of verfijning van een bestaande standaard. Principes achter dit profiel gericht op de toepassing van de RDA-standaard binnen het domein van de podiumkunsten worden [hier beschreven](Principles.md).

## Toepassingsprofiel als spreadsheet
De bouwstenen voor het gebruik van RDA zijn de **entiteiten** (zoals werk, expressie, manifestatie en item) en de **elementen** die *eigenschappen* of *relaties* vertegenwoordigen. Als basis voor dit toepassingsprofiel is daarom eerst, op basis van de [principes](Principles.md), bepaald welke elementen toe te passen en welke juist niet. Dit is uitgewerkt in een [spreadsheet](RDA-AP_Podiumkunst-net.xlsx).

Het spreadsheet geeft voor de belangrijkste RDA-entiteiten per element aan of het binnen dit toepassingsprofiel verplicht, aanbevolen, optioneel of juist niet gebruikt moet worden (MoSCoW). Er is daarbij onderscheid gemaakt tussen de *minimale beschrijving*, de *coherente beschrijving* en de *effectieve beschrijving* (zie ook de [principes](Principles.md)).

* [Download spreadsheet](RDA-AP_Podiumkunst-net.xlsx).

## Voorbeeldbeschrijvingen in RDA
Naast het spreadsheet biedt dit profiel voorbeelbeschrijvingen. Deze voorbeelden dienen zowel ter illustratie van het spreadsheet, als ook ter  aanvulling. De voorbeelden zijn gebaseerd op de praktijk van de deelnemers van de werkgroep gevormd rondom het toepassingsprofiel en zijn gezamenlijk besproken. Ze vormen een aanvulling op het spreadsheet in de zin dat ze de toepassing van RDA *in context* tonen en laten bovendien zien hoe gegevens binnen RDA vastgelegd kunnen worden. 

Zie [voorbeeldbestanden](rdf/examples).

## Code-fragmenten
In aanvulling op de voorbeeldbeschrijvingen biedt dit profiel ook enige code-fragmenten. Dit zijn praktische, kleine stukjes RDF, om te helpen bij het zelf opbouwen van een beschrijving in RDA, in lijn met dit profiel. Ze zijn nadrukkelijk *niet* bedoeld voor bijvoorbeeld catalogiseerders, wel voor degene die een catalogiseervoorziening inricht.

Zie [code-fragmenten](rdf/snippets).

## Aanzet tot sjablonen
Een streven is om te komen tot een beperkt aantal basisjablonen die gebruikt kunnen worden als kader bij het beschrijven van de verschillende soorten entiteiten die relevant zijn in de wereld van de podiumkunst.

Zie [aanzet voor de nog uit te werken sjablonen](rdf/templates).

