# Basissjablonen voor RDA-beschrijvingen

Deze map biedt basissjablonen voor de beschrijving van verschillende vormen van podiumkunsten in RDA. 




## Muziek
In de klassieke muziek staan op werk-niveau de compositie en daarmee ook de componist centraal. Op het niveau van de expressie kan het werk zich op verschillende wijzen uiten, bijvoorbeeld als genoteerde muziek of als uitgevoerde muziek. Bladmuziek beschouwen we als behorende tot één expressie als ze muziekinhoudelijk identiek zijn. Ieder uitvoering beschouwen we als een unieke expressie.

Bij popmuziek of geïmproviseerde muziek ligt de nadruk vaak minder op de componist maar meer op de centrale uitvoerende artiest en de opname. In het kader van dit toepassingsprofiel is er nog geen voorbeeld uit de popmuziek uitgewerkt.

Genoteerde muziek verschijnt als manifestatie bij publicatie. Uitgevoerde muziek leidt op op zichzelf niet vanzelf tot een manifestatie. Er verschijnt pas een manifestatie van de uitgevoerde muziek wanneer deze opgenomen is en wordt uitgegeven. Denk hierbij bijvoorbeeld aan een traditionele cd of een audiostream.

Bij online muziek zoals een audiostream wordt doorgaans niet over een item in de zin van RDA gesproken. Een exemplaar van een cd of gepubliceerde bladmuziek zien we wel als een item.

Uitgegeven muziek, bijvoorbeeld in de vorm van een cd, manifesteert vaak (expressies van) meerdere muzikale werken. De uitgave is daarmee niet slechts een manifestatie maar kan ook als een (aggregerend) werk en expressie gezien worden.

### Het sjabloon muziek
Het [voorbeeld-sjabloon voor het beschrijven van muziek](music_basic.ttl) in RDA gaat uit van de situatie waarin een muziekwerk als twee expressies beschreven is, als bladmuziek en als uitgevoerde muziek. De uitgevoerde muziek is opgenomen en heeft zich als een uitgebrachte cd gemanifesteerd. Van deze cd wordt ook één exemplaar beschreven.§

Zoals gesteld zal een cd vaak meerdere werken bevatten. Bij de [voorbeelden](../examples/) is hier een uitwerking van te vinden, in de vorm van een beschrijving in RDA van de cd "[What of Words and What of Song](../examples/what_of_words.ttl)" van de sopraan Juliet Fraser.

## Toneel
Bij toneel zal het vaak zinvol zijn om een toneeluitvoering te zien als een expressie waarbij meerdere werken samenkomen. Zo is er natuurlijk de toneeltekst of het script als de expressie van het toneelwerk. De productie van een uitvoering komt doorgaans met zo’n mate van artistieke invulling dat ook deze als een werk beschouwd kan worden. Dit productiewerk zou verder uitgesplitst kunnen worden naar deelwerken, zoals bijvoorbeeld het decorontwerp, of de poster.

Net als bij muziek, zal er pas van een manifestatie gesproken kunnen worden als het een fysieke uitvoeringsvorm betreft. Dat kan een DVD of een videostream van een opname zijn, maar ook het decor kan op het niveau van manifestatie én item beschouwd worden.

## Dans
Zoals bij toneel zal het bij de beschrijving van een dansuitvoering zinvol zijn om het te beschouwen als een uitdrukking van verschillende werken. Denk niet alleen aan de choreografie, maar ook aan de muziek, het decor- en lichtontwerp of de kostuums. 

Voor dit toepassingsprofiel is nog geen voorbeeld uit de dans uitgewerkt. 

## Opera en musicals
Opera en musicals combineren toneel met uitgevoerde muziek en soms ook dans. Zowel de muziek, de toneeltekst en de libretto’s kunnen ieder hun eigen primair verantwoordelijke schepper kennen, wat een reden kan zijn om naast een overkoepelend werk ook deelwerken te beschouwen. Ook de productie kan al een eigen afgeleid werd gezien worden.